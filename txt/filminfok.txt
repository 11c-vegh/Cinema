A negyedik felvonásban John Wick eddigi legveszedelmesebb ellenfeleivel száll szembe. Az érte járó vérdíj csak nőttön nő, miközben az alvilág leghatalmasabb figuráit kutatja New Yorktól Párizsig, Oszakától Berlinig
Suzume átlagos 17 éves diáklány egy japán kisvárosban. De egy nap találkozik valakivel, és attól kezdve semmi sem átlagos, ami vele történik. Az ő dolga lesz, hogy megküzdjön a föld alatt élő istenekkel, és megakadályozza, hogy az országszerte létező portálok valamelyikén keresztül a felszíni világba jusson a féreg, amely a földrengéseket okozza. Lehetetlen? Mesebeli? Ilyen tuti nincs? Eddig ő is így gondolta. De megismerkedik a jóképű sráccal, Szótával, akiről nemsokára kiderül, hogy különleges feladata van: ő egy Záró, akinek ki kell üldöznie ebből a világból a gonosz isteneket. Suzume új barátja társaságában bejárja Japánt, és egyre több támadást kell visszaverniük. Miközben új tájakon járnak, új emberekkel ismerkednek meg, evilági és túlvilági veszélyeket küzdenek le, a lány rájön, hogy nem véletlenül keveredett bele ebbe a kalandba. Talán járt már valaha az egyik titokzatos ajtó túloldalán…
Az Avatar: A víz útja több mint egy évtizeddel az első rész eseményeit követően meséli el a Sully család (Jake, Neytiri és gyermekeik) történetét; a rájuk leselkedő veszélyeket, az életben maradásért vívott harcaikat, az őket sújtó tragédiákat és azt, meddig képesek elmenni, hogy biztonságban tudhassák egymást.
A GALAXIS ŐRZŐI VOLUME 3.-ban a hőn szeretett különc banda már kicsit máshogy fest. Peter Quillnek, akit még mindig gyötör Gamora elvesztése, össze kell verbuválnia csapatát, hogy megvédjék az univerzumot és megóvják egyik társukat is. Ha ez a küldetés nem jár sikerrel, az a galaxis őrzőinek végét jelenti…
A film főszereplője Charlie (Brendan Fraser), egy 270 kilós angoltanár, aki a világtól elszigetelten él, egyetlen barátja Liz (Hong Chau) próbál neki segíteni a mindennapokban. Charlie úgy érzi, nem sok ideje maradt, ezért elhatározza, hogy rendbe hozza kapcsolatát elhidegült lányával, Ellievel (Sadie Sink).
Egy sármos tolvaj és különc kalandorokból álló bandája nagyszabású akciót terveznek egy elveszett ereklye megszerzéséért, de a dolgok veszélyesen kisiklanak, amikor a rossz emberekkel húznak ujjat… A Dungeons & Dragons: Betyárbecsület a legendás szerepjáték gazdag világát és játékos szellemét ülteti át a mozivászonra ezzel a fergeteges és akciódús kalandfilmmel.